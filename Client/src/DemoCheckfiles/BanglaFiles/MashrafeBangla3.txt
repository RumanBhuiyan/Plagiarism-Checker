গত জুন মাসের ২০ তারিখে মাশরাফি নিজেই ফেসবুক পোস্টে জানিয়েছিলেন, করোনা পরীক্ষায় পজিটিভ রিপোর্ট এসেছে তাঁর। তারপরেই ঢাকায় নিজের বাড়িতে হোম আইসোলেশনে চলে গিয়েছিলেন তিনি।

স্পোর্টস্টার কে দেওয়া সাক্ষাৎকারে মাশরাফির ছোট ভাই মুর্শলিন মুর্তজা সেইসময় জানিয়েছিলেন, “শেষ কয়েকদিন শরীর মোটেই ভালো ছিল না ওর। তাই নমুনা পরীক্ষা করতে দেয়। সেই ফলাফল পজিটিভ এসেছে। মাশরাফি এখন বাড়িতে সেল্ফ আইসোলেশনে রয়েছে।”

বাংলাদেশের একাধিক মিডিয়া সূত্রে জানা গিয়েছে, মাশরাফির পরিবারের বেশ কয়েকজন কোভিড আক্রান্ত হয়েছিলেন আগে। বিসিবি সূত্রে জানানো হয়েছে, কিছুদিন আগে আরো একবার করোনা টেস্ট হয় মাশরাফির। সেখানেও তিনি পজিটিভ ধরা পড়েন।