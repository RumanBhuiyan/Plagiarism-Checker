বাংলাদেশের সর্বকালের অন্যতম সেরা ক্রিকেটার হওয়ার পাশাপাশি মাশরাফি নড়াইল-২ আসনের নির্বাচিত সাংসদও ৷ মাশরাফি জানিয়েছেন, জ্বর ছাড়া অন্য কোনও উপসর্গ তাঁর নেই। এমনিতে অ্যাজমার সমস্যা থাকলেও শ্বাস কষ্ট অনুভব করছেন না তিনি। দ্রুত আরোগ্যের জন্য তিনি সবাইকে ঈশ্বরের কাছে প্রার্থনা করতে বলেছেন ৷

ক্রিকেটে সাফল্য তাঁর প্রচুর ৷ বাংলাদেশকে নেতৃত্বও দিয়েছেন মাশরাফি ৷ চোটের সঙ্গে লড়াই করে একাধিকবার কামব্যাক করেছেন ৷ এবার তাঁর লড়াই করোনার বিরুদ্ধে ৷ এখনও পর্যন্ত বাংলাদেশের হয়ে ওয়ান ডে-তে সবচেয়ে বেশি উইকেট নেওয়ার রেকর্ড মাশরাফিরই দখলে ৷ বাংলাদেশের হয়ে ৩৬টি টেস্ট খেলার পাশাপাশি ২২০টি ওয়ান ডে এবং ৫৪টি আন্তর্জাতিক টি২০ খেলার অভিজ্ঞতা রয়েছে মাশরাফির ৷

গত তিন দিন ধরে জ্বর ও গায়ে ব্যথা ছিল মাশরাফির। এ ছাড়া আর কোনও উপসর্গ ছিল না। এখন জ্বর তেমন নেই। আপাতত আইসোলেশনে আছেন নড়াইল-২ আসনের সাংসদ। ঘরেই চিকিৎসা হচ্ছে মাশরাফির। ঢাকাতেই পরীক্ষা করা হয়েছে বাংলাদেশের ওয়ানডে-র সফলতম অধিনায়কের।